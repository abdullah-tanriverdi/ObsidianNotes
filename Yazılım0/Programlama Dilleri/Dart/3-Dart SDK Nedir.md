
#Yazılım #ProgramlamaDilleri #Dart 

Dart SDK (Software Development Kit), Dart programlama dilini kullanarak uygulama geliştirmek için gerekli olan araç ve bileşenleri içeren bir yazılım paketidir. Dart SDK, Dart dilinin temel özelliklerini, kütüphanelerini ve araçlarını barındırır.

==**Dart SDK İçeriği**==
- **Dart Derleyicisi**: Dart kodunu çalıştırılabilir hale getiren bir derleyici. Dart, hem JIT (Just-In-Time) hem de AOT (Ahead-Of-Time) derleme yöntemlerini destekler.
- **Dart VM**: Dart Virtual Machine, Dart kodunu çalıştırmak için kullanılan bir sanal makinedir. Genellikle geliştirirken kullanılır.
- **Dart Kütüphaneleri**: Dart dilinin standart kütüphaneleri, yaygın görevleri yerine getirmek için gerekli sınıfları ve işlevleri içerir.
- **Araçlar**: `dart`, `dartfmt`, `pub` gibi araçlar, Dart uygulamalarını geliştirmek ve yönetmek için kullanılır.
  

> [!tip] İPUCU
> AOT ve JIT hakkında daha fazla bilgi almak için bağlantıya tıkla [[1 -JIT Ve AOT Nedir]]


> [!info] BİLGİ
> `dart`, Dart programlama dilini derlemek ve çalıştırmak için kullanılan bir komut satırı aracıdır.
> `dartfmt`, Dart kodunu biçimlendirmek için kullanılan bir araçtır. Kodunuzu, Dart dilinin stil rehberine uygun şekilde düzenler.
> `pub`, Dart için bir paket yöneticisidir. Projelerinizde kullanmak üzere Dart paketlerini yönetmenize yardımcı olur.
> 
> Bu araçlar, Dart geliştirme sürecini kolaylaştırır ve daha düzenli, okunabilir ve yönetilebilir projeler oluşturmanıza olanak tanır. `dart` ile kodu çalıştırabilir, `dartfmt` ile kodunuzu biçimlendirebilir ve `pub` ile paket bağımlılıklarınızı yönetebilirsiniz.


  
==**Geliştirme Ortamı**==
Dart SDK, Dart uygulamalarını geliştirmek için gerekli olan geliştirme ortamını sağlar. Bu ortamda, aşağıdaki işlemleri gerçekleştirebilinir.
- **Dart Uygulamaları Geliştirme**: Dart SDK ile hem konsol tabanlı hem de web tabanlı uygulamalar geliştirebilirsiniz.
- **Flutter Geliştirme**: Dart, Flutter framework’ü ile sıkı bir entegrasyona sahiptir. Flutter uygulamaları geliştirmek için Dart SDK gereklidir.
- **Paket Yönetimi**: `pub` aracı, Dart paketlerini yönetmek için kullanılır. Bu araç, bağımlılıkları çözmenize ve projelerinizi yönetmenize yardımcı olur.
  
==**Kullanım Alanları**== 
- **Web Uygulamaları**: Dart, web uygulamaları geliştirmek için kullanılabilir. Dart kodu, JavaScript’e derlenerek tarayıcılarda çalıştırılabilir.
- **Mobil Uygulamalar**: Flutter framework'ü ile Dart kullanarak hem Android hem de iOS için mobil uygulamalar geliştirilebilir.
- **Sunucu Tarafı Uygulamaları**: Dart, sunucu tarafında uygulama geliştirmek için de kullanılabilir, özellikle HTTP tabanlı uygulamalarda.
***
***Abdullah TANRIVERDİ***
